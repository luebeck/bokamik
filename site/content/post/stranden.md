---
title: Stranden
date: 2022-06-30
description:
  Välkomna till vernissage för utställningen Stranden som bygger på en barnbok med samma namn. Utställningen består av originalbilder, keramik, texter och ljud- och ljusinstallationer av Jenny Bjarnar och Love Antell.
image: /img/product-stranden.jpg
---
> En öde strand är full av saker. Vem har varit här?

För några år sedan var vi föräldralediga i två månader på Kuba. Många dagar tillbringades på en vacker, rätt öde och samtidigt ganska nedskräpad strand. Då föddes idén till en barnbok som vi skrev och tecknade på men aldrig hann färdigställa.
Förra året fick vi ett stipendium på Elin Wägners Lilla Björka i Småland och då tog vi tag i projektet på nytt. Det har nu resulterat i boken Stranden och en utställning under Bergveckan i Småland på Galleri Söreskog – en vacker lada ett stenkast från Elin Wägners hem.

## Om Bokamik:
Bokamik är ett projekt där vi jobbar med böcker i ett expanderat fält. En berättelse kan vara och ta sig uttryck på många sätt: i text, i bild, i ljud, i fysisk form som skulptur eller som ljusprojektioner. Stranden är vår första bok tryckt i 300 exemplar som vi ger ut på eget förlag. På utställningen presenterar vi olika verk som alla vidrör samma berättelse. Det handlar om vår civilisations avtryck, det som finns och funnits och det som kommer sen.
---